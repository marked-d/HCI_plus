Το λειτουργικό σύστημα Windows 11 κυκλοφόρησε στις 5 Οκτωβρίου 2021 και ανήκει στην έκδοση Windows NT (New Technology) όπως και οι προηγούμενη έκδοση Windows 10 καθώς και οι προηγούμενες εκδόσεις Windows 8,Windows 7,Windows XP κ.α. Αν και η Microsoft είχε ανακοινώσει πως το Windows 10 θα είναι η τελευταία έκδοση των Windows, διέρρευσαν πληροφορίες στο διαδίκτυο πως η εταιρία σχεδιάζει μια αναβάθμιση στο OS (Operating System) και στο UI (User Interface) με την κωδική ονομασία 'Sun Valley' και στις 24 Ιουνίου 2021 ανακοινώθηκαν επισήμως τα Windows 11. 

Σημαντικές διαφορές αυτού του λειτουργικού συστήματος σε σχέση με τον προκάτοχο του είναι το Task Bar και το Start Menu.
Το Task Bar βρίσκεται στο κάτω μέρος της οθόνης και δεν μπορεί πλέον να αλλάξει η τοποθεσία του καθώς και τα εικονίδια του βρίσκονται στο κέντρο του θυμίζοντας το macOS σύστημα. Αν και μέσω τον ρυθμίσεων ο χρήστης μπορεί να τοποθετήσει τα εικονίδια στα αριστερά, όπως είναι σύνηθες για τα Windows, δεν μπορεί όμως να αλλάξει τα εικονίδια σε ετικέτες.

{% include figure image_path="/images/windows_taskbar.png"%}

Το Start Menu είναι απλοποιημένο έχοντας ένα Search Bar στο πάνω μέρος του αναδυόμενου παραθύρου, μια κατηγορία 'Pinned' εφαρμογών οι οποίες μπορούν να μετακινηθούν μόνο χειροκίνητα και όχι αλφαβητικά ή σε φακέλους σε σχέση με τα 'Live Tiles' που είχε το Start Menu των Windows 10. Επιπλέον, υπάρχει και η κατηγορία 'Recomended' όπου εμφανίζονται πρόσφατες διεργασίες του χρήστη.

{% include figure image_path="/images/windows_startmenu.png"%}

Το Windows Widgets είναι μια νέα προσθήκη η οποία είναι ουσιαστικά ένα news bar  όπου περιέχει άρθρα, καθώς και διάφορες προσθήκες που μπορεί να επιλέξει ο χρήστης όπως widget καιρού, to-do list κ.α., αλλά στο news bar κομμάτι περιέχει κυρίως 'κουτσομπολιά' για τους διάσημους. Κατά τη γνώμη μου η προσθήκη αυτή είναι αχρείαστη και ικανή μόνο στο να σου αποσπά την προσοχή.

{% include figure image_path="/images/windows_widgets.png"%}

Το Notification και Action Center έχουν απλοποιηθεί αρκετά στα Windows 11 σε σχέση με τα Windows 10, κάνοντας τα πιο εύχρηστα και δίνοντας τη δυνατότητα να επεξεργαστεί ο χρήστης  τον τρόπο εμφάνισης τους στο αναδυόμενο παράθυρο.

{% include figure image_path="/images/windows_notificationcenter.png"%}
{% include figure image_path="/images/windows_actioncenter.png"%}

Η προσθήκη toolbar στο file explorer καθώς και η δυνατότητα τοποθεσίας των παραθύρων σε καθορισμένα σημεία στην οθόνη είναι προσθήκες, σχετικά ασήμαντες, αλλά αρκετά χρήσιμες κατά την άποψη μου.

{% include figure image_path="/images/windows_toolbar.png"%}
{% include figure image_path="/images/windows_maximizer.png"%}
{% include figure image_path="/images/windows_maximizer_2.png"%}

Η Microsoft με τη δημιουργία των Windows 11 έχει θέσει ως προτεραιότητα την αισθητική πάνω από την ποιότητα, χωρίς να έχει προσφέρει μια ουσιαστική αλλαγή σε σχέση με τα Windows 10. Η Microsoft επιβάλλει στους χρήστες της μέχρι το 2025 να αναβαθμίσουν σε Windows 11 ενώ ταυτόχρονα δεν υποστηρίζεται το σύστημα αυτό σε αρκετές παλιές συσκευές ενισχύοντας με αυτόν τον τρόπο το e-waste.
